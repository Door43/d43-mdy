====== 11. **ዑሣ ዓኣዺፆ ቦንቾ**  ======

{{https://api.unfoldingword.org/obs/jpg/1/en/360px/obs-en-11-01.jpg?direct&}}

ጊብፄ ካኣቲ ዒስራዔኤሌ ዓሶ ሃሺባኣቴ ዓሶንታ ቆልሞንታኮ ቶይዶ ናኣቶ ፆኦሲ ዎዻንዳያ ማዔሢ ላቲ ኬኤዜኔ። ፓኣሮኔ ዬያኣ ዋይዜዖ ፆኦሲም ዓይሢንቲፆ ዒፄኔ።

{{https://api.unfoldingword.org/obs/jpg/1/en/360px/obs-en-11-02.jpg?direct&}}

ፆኦሲ ዒዛ ጉሙርቄ ዓይጎ ዓሲኮዋ ቢያ ቶይዲ ናይ ዻቂሻንዳ ጎይሢ ጊኢጊሼኔ። ፔቴ ፔቴ ማኣሮ ዓሳ ዾንኪሳ ባኣዚባኣ ማራናይ ዶኦሪ ሹኬኔ።

{{https://api.unfoldingword.org/obs/jpg/1/en/360px/obs-en-11-03.jpg?direct&}}

ፆኦሲ ዒማና ዬያ ማራዖ ሱጉፆ ዔኪ ፔ ማኣሮ ጌሎ ካሮ ቲሽካንዳጉዲ፥ ዓሽኮዋ ሚቺ ላኣዳና ዎላ ሩኡሪ ሙዓንዳጉዲ ዒስራዔኤሌ ዓሶም ኬኤዜኔ። ዬያ ሙሙዓዖ ዑኬና ጊብፄፓ ኬስካኒ ጊኢጊንታንዳጉዲያኣ ኬኤዜኔ።

{{https://api.unfoldingword.org/obs/jpg/1/en/360px/obs-en-11-04.jpg?direct&}}

ዒስራዔኤሌ ዓሳ ፆኦሲ ዔያቶም ኬኤዜማ ጎይፆ ቢያ ባኮ ማዼኔ። ሳዓኮ ጊዲሚሺ ማዓኣና ፆኦሲ ጊብፄ ዓጮ ቢያ ሃንቲ ቶይዲ ማዒ ሾይንቴ ናይ ቢያ ዎዼኔ።

{{https://api.unfoldingword.org/obs/jpg/1/en/360px/obs-en-11-05.jpg?direct&}}

ዒስራዔኤሌ ዓሶኮ ማኣሮ ካራ ቢያ ሱጉሢና ቲሽኪንቴያታሢሮ ፆኦሲ ዬያ ማኣሮኮ ዑሣ ዖኦኪ ዓኣዼኔ። ዬኖ ኬኤፃ ዓኣ ዓሲ ቢያ ሃይቁዋዖ ዓቴኔ፤ ዒስራዔኤሌ ዓሳ ዬያይዲ ማራዖ ሱጉፆ ዛሎና ሃይቦፓ ቶሌኔ።

{{https://api.unfoldingword.org/obs/jpg/1/en/360px/obs-en-11-06.jpg?direct&}}

ጊብፄ ዓሳ ጋዓቴ ፆኦሲ ጉሙርቂባኣሴ፤ ዓይሢፆዋ ካፒ ኩንሢባኣሴ። ዬያሮ ፆኦሲ ዔያቶ ማኣሮ ዖኦኪ ዓውሳኒ ዳንዳዒባኣሴ። ያዺዲ ፆኦሲ ጊብፄ ዓሶኮ ቶይዶ ናኣቶ ቢያ ዎዺ ኩርሴኔ።

{{https://api.unfoldingword.org/obs/jpg/1/en/360px/obs-en-11-07.jpg?direct&}}

ቱኡዞ ማኣራ ዓኣ ዓሶፓ ዓርቃዖ ዴንዲ ጊብፄ ካኣቲ ማኣሮይዳ ዓኣ ቶይዶ ዓቲንቆ ናኣቶ ሄላንዳኣና ሃይቂ ቢያ ኩዴኔ። ዒማና ጊብፄይዳ ዓኣ ዓሳ ሚርና ዖዬሢሮ ዺቢ ዓሲ ዒላቲ ዒላቲ ዬኤካኔ።

{{https://api.unfoldingword.org/obs/jpg/1/en/360px/obs-en-11-08.jpg?direct&}}

ዬኖ ኬሎ ዋንቶ ጊብፄ ካኣቲ (ፓኣሮኔ) ሙሴና ዓኣሮኔና ዔኤሊ፥ “ዒስራዔኤሌ ዓሶ ሃሢ ታ ዓጫፓ ዔኪ ዴንዱዋቴ!” ጌዔኔ።

**//ጌኤዦ ማፃኣፖይዳ ኬኤዚንቴ ሃይሴ፡- ኬሲ ማፃኣፔ 11፡1-12፡32።// **
