====== 28. **ፔቴ ዼጌ ዖርጎቺስኬያ ሃይሴ**  ======

{{https://api.unfoldingword.org/obs/jpg/1/en/360px/obs-en-28-01.jpg?direct&}}

ዼጌ ዖርጎቺስኬይ ፔቴ ኬሊ ዬሱሴ ኮራ ሙካዖ፥ “ኮዦ ዔርዛሢዮ! ናንጊና ናንጊ ዴንቃኒ ታ ዓይጎ ማዾንዶይ?” ጌይ ዖኦጬኔ። ዬሱሴ ማሃዖ፥ “ዓይጋ ኔ ታና ‘ኮዣሢ’ ጋዓይ ኮሺ ፔቴ ሌሊኬ፤ ዬይያ ፆኦሲ ሌሊኬ። ኔኤኒ ናንጊና ናንጊ ዴንቃኒ ኮዔቴ ፆኦሲ ዎጎም ዓይሢንቲ ማዺ ኩንሤ” ጌዔኔ።

{{https://api.unfoldingword.org/obs/jpg/1/en/360px/obs-en-28-02.jpg?direct&}}

ዬይ ዼጌሢ፥ “ዋኣቶ ዓይሢፆ?” ጌይ ዖኦጬኔ። ዬሱሴያ ዒዛም፥ “ዓሲ ዎዺፖ፥ ማቾ ሃሣ ዓኒ ማዒባኣያና ላሂፖ፥ ዉኡቂፖ፥ ሉኡቂፖ፥ ኔ ዓዶና ዒንዶና ቦንቼ፥ ኔ ላጋሢ ኔና ማሂ ዛጊ ናሽኬ” ጋዓሢሾ ጌዔኔ።

{{https://api.unfoldingword.org/obs/jpg/1/en/360px/obs-en-28-03.jpg?direct&}}

ጋዓንቴ ዬይ ዼጌሢ፥ “ናኣቶፓ ዓርቃዖ ዬያ ዎጎ ታ ካፒ ቢያ ኩንሤኔ። ናንጊና ናንጊ ዴንቃኒ ሜሌ ታ ዓይጎ ማዾንዶይ?” ጌዔኔ። ዬሱሴ ዬያ ዓሢ ናሹሞና ዛጌኔ።

{{https://api.unfoldingword.org/obs/jpg/1/en/360px/obs-en-28-04.jpg?direct&}}

ዬካፓ ዬሱሴ ዒዛም፥ “ኔኤኒ ፔቴታዖ ፓጬ ባኣዚ ባኣ ዓሲ ማዓኒ ኮዔቴ ዴንዲጋፓ ኔኤኮ ዓኣ ባኮ ሻንቺ ማንቆ ዓሶም ዒንጌ፤ ጫሪንጮይዳ ኔ ማዼ ባኮ ፃኣፒ ጌሦናያ ኔ ዴንቃንዳኔ፤ ሂዲጋፓ ሙኪ ታ ጊንፆ ሃንቴ” ጌዔኔ።

{{https://api.unfoldingword.org/obs/jpg/1/en/360px/obs-en-28-05.jpg?direct&}}

ዬይ ዼጌሢ ዬሱሴ ዬያ ጌዔሢ ዋይዛዖ ሚርጌና ዒ ዖርጎቺ ማዔሢሮ ዓኣ ባኮ ቢያ ሻንቺ ዒንጊፆ ኮዒባኣሢሮ ዖያዖ ዬሱሴይዳፓ ዓኣፖ ሺርሺ ዴንዴኔ።

{{https://api.unfoldingword.org/obs/jpg/1/en/360px/obs-en-28-06.jpg?direct&}}

ዒማና ዬሱሴ ዒዛ ጊንፆ ሃንታዞንሢም፥ “ዔዛታ! ዖርጎቺ ዓሲም ፆኦሲ ካኣቱሞይዳ ጌሊሢ ሚርጌ ሜቶኬ፤ ዋይዙዋቴ፥ ዖርጎቺ ዓሲ ፆኦሲ ካኣቱሞይዳ ጌላሢዳፓ ጋኣሎም ናርፔ ፂኢናና ጌሊፃ ሼሌዔ ማዓንዳኔ” ጌዔኔ።

{{https://api.unfoldingword.org/obs/jpg/1/en/360px/obs-en-28-07.jpg?direct&}}

ዒዛ ጊንፆ ሃንታዞንሢ ዬሱሴ ጌዔ ባኮና ዒኔ ዱጳዖ፥ “ሂዴቴ ዖ ዻቃኒ ዳንዳዓይ?” ጌዔኔ።

{{https://api.unfoldingword.org/obs/jpg/1/en/360px/obs-en-28-08.jpg?direct&}}

ዬያሮ ዬሱሴ ዒዛ ጊንፆ ሃንታዞንሢ ባንሢ ዛጋዖ፥ “ዬይ ዓሲም ዳንዳዒንታያቱዋሴ፤ ፆኦሲም ጋዓንቴ ሼሌዔኬ” ጌዔኔ።

{{https://api.unfoldingword.org/obs/jpg/1/en/360px/obs-en-28-09.jpg?direct&}}

ጴፂሮሴ ዒማና፥ “ሃይሾ፡ ኑኡኒ ቢያ ባኣዚ ሃሺ ኔ ጊንፆ ሃንታኔ፤ ኑም ዒንጊንታንዳ ባካ ዓካሪ ዓይጎዳይ?” ጌዔኔ።

{{https://api.unfoldingword.org/obs/jpg/1/en/360px/obs-en-28-10.jpg?direct&}}

ዬሱሴ ማሃዖ፥ “ታ ጋይቴ ጌዒ ፔ ማኣሮ፥ ጌርሲንሢ፥ ጌሮንሢ፥ ዓዶ፥ ዒንዶ፤ ዬያጉዲ ዓኣ ቆሎ ቢያ ሃሻ ዓይጎ ዓሲያ ዬያ ባኮ ቤዛ ፄኤታ ጳንጬ ባኣዚ ዴንቃንዳኔ፤ ናንጊና ናንጊያኣ ዒ ዻካላንዳኔ። ጋዓንቴ ቤርቲ ማሂ ፔና ጎኦቢሻ ዓሳ ጊንሢም፥ ጊንፃ ዓቴያ ማላ ላኣፖ ዓሳ ቤርቲም ማዓንዳኔ” ጌዔኔ።

**//ጌኤዦ ማፃኣፓ ኬኤዚንቴ ሃይሴ፡- ማቲዎሴ 19፡16-30፤ ማርቆሴ 10፡17-31፤ ሉቃሴ 18፡18-30።// **
