====== 35. **ሚጪንታያ ማዔ ዓዶስኬያ ሃይሴ**  ======

{{https://api.unfoldingword.org/obs/jpg/1/en/360px/obs-en-35-01.jpg?direct&}}

ፔቴ ቤሲዳ ዬሱሴ ቃራፄ ሚኢሼ ጪጊሳ ሚርጌ ዓሲንታ ዺቢ ጎሜ ዓሲንታ ዒዛ ኮራ ሙኬም ዔያቶ ዒ ዔርዛኔ።

{{https://api.unfoldingword.org/obs/jpg/1/en/360px/obs-en-35-02.jpg?direct&}}

ዬኖ ቤዞይዳ ዓኣ ፆኦሲ ካኣሽካ ዓሶ ሱኡጋ ዬሱሴ ጎሞ ዓሶ ናሽኪ ዔኬሢ ዴንቃዖ ዎላ ዾንኮ ዓርቄኔ። ዬያሮ ዬሱሴ ሂዚ ጋዓ ቶሴ ሃይሴ ኬኤዜኔ።

{{https://api.unfoldingword.org/obs/jpg/1/en/360px/obs-en-35-03.jpg?direct&}}

ላምዖ ናይ ዓኣ ፔቴ ዓሲስኬያ ዓኣኔ። ዬያቶፓ ጌኤዛሢ ዓዶ ኮራ፥ “ዓዴ! ኔኤኮ ዓኣ ሚኢሾፓ ታና ሄላ ዛሎ ፓቂ ዒንጌ” ጌዔኔ። ዬያሮ ዓዳሢ ሚኢሾ ዔያቶም ጊሽኬኔ።

{{https://api.unfoldingword.org/obs/jpg/1/en/360px/obs-en-35-04.jpg?direct&}}

“ጌኤዛሢ ጋዓንቴ ሚኢሾ ቡኩሲ ዔኪ ሃኬ ዓጪ ዴንዳዖ ጎሜ ማዾ ማዺ ሚኢሾ ላኣሊ ባይዜኔ።”

{{https://api.unfoldingword.org/obs/jpg/1/en/360px/obs-en-35-05.jpg?direct&}}

“ዬይ ጌኤዛሢ ዴንዴ ዓጬሎይዳ ዼኤፒ ሉማ ኬስኬኔ፤ ሙዖንዶ ባኣዚንታ ሻንቆንዶ ሚኢሼያ ዒ ባይዜኔ። ዬያሮ ፔቴ ዓሲኮ ጉዱንሢ ሄንቃኒ ዓሲ ማኣሪ ጌሌኔ፤ ያዺ ማዔቴያ ሚርጌ ዒ ካራ ባይዚ ናይዺ ሜታዼሢሮ ጉዱንፆም ዒንጎ ሙዖ ሙዓኒ ዓፃዼኔ።”

{{https://api.unfoldingword.org/obs/jpg/1/en/360px/obs-en-35-06.jpg?direct&}}

“ጋፒንፆይዳ ፔ ዒኖና፥ ‘ታ ሃሢ ሃይካ ዓይጎዎዳይ? ታ ዓዶ ማኣራ ማዻ ዺቦ ዓሳ ሙዓ ዺቢ ባኣዚ ዓኣኔ፤ ታ ጋዓንቴ ሃይካ ናይዚና ሃይቃኔ። ዬያሮ ታኣኒ ታ ዓዶ ማኣሪ ማዒ ዴንዲ ዓይሌ ማሂ ታና ዔካንዳጉዲ ሺኢቃንዳኔ’” ጌዔኔ።

{{https://api.unfoldingword.org/obs/jpg/1/en/360px/obs-en-35-07.jpg?direct&}}

“ዬያሮ ዬይ ጌኤዛሢ ዓዶ ማኣሪ ማዒ ሙኪፆይዳ ዓኣንቴ ዓዴ ሃኬና ዒዛ ዴንቃዖ ሚጬንቴኔ፤ ዬያሮ ዒዛ ባንሢ ጳሽኪ ሙካዖ ኮንቂ ዓርቂ ሄርቄኔ።”

{{https://api.unfoldingword.org/obs/jpg/1/en/360px/obs-en-35-08.jpg?direct&}}

“ናዓሢ ጋዓዖ፥ “ዓዴ፤ ፆኦሲንታ ኔናንታ ቤርታ ታ ዻቢንቲ ማዾ ማዼኔ። ታ ኔ ናይ ጌይንታኒ ኮይሳያቱዋሴ’ ጌዔኔ።”

{{https://api.unfoldingword.org/obs/jpg/1/en/360px/obs-en-35-09.jpg?direct&}}

“ጋዓንቴ ዓዳሢ ዓይሎይዳፓ ፔቴስኬያም፥ ‘ዑኬና ዴንዲ ቃራ ማኣዖ ዔኪ ሙኪ ታ ናዓሢ ማይሴ! ኬኤሎይዳ ዢኢሮ፥ ቶኮይዳኣ ዱርሲ ዓኣሤ። ዬካፓ ኑ ሙይ ዑሽኪ ዎዛዻንዳጉዲ ፔቴ ሶቦሪ ዔኪ ሙኪ ሹኩዋቴ፤ ዓይጎሮ ጌዔቴ ሃይ ናዓሢ ታኣኮ ሃቄዖ ሃሢ ዻቄኔ! ባይቂ ጋፔዖ ጴዼኔ!” ጌዔኔ።

{{https://api.unfoldingword.org/obs/jpg/1/en/360px/obs-en-35-10.jpg?direct&}}

“ዬያይዲ ዔያታ ዎዛዺሢ ዓርቄኔ። ዒማና ሚርጌ ናጉዋዖ ጎሺ ሶኦፒ ዴንዴ ቶይዶ ናዓሢ ማዒ ሙካዖ ዋርቂንታ ባኮንታ ኮፆዋ ዋይዚ ‘ሃኖ ሃይካ ዓይጌ ማዢንቴይ?’ ጌይ ዲቃቲ ሄርሼኔ።

{{https://api.unfoldingword.org/obs/jpg/1/en/360px/obs-en-35-11.jpg?direct&}}

“ዬይ ቶይዶ ናዓሢ ዒዛኮ ጌኤዚ ሙኬም ዓሳ ዎዛዻሢ ዖኦጪ ዔራዖ ሚርጌና ዻጋዺ ኬኤፆ ጌላኒያ ኮዒባኣሴ። ዬያሮ ዓዴ ኬስኪ ቶይዳሢ ዔያቶና ዎላ ጌሊ ዎዛዻንዳጉዲ ሺኢቄኔ፥ ጋዓንቴ ዒዚ ዒፄኔ።”

{{https://api.unfoldingword.org/obs/jpg/1/en/360px/obs-en-35-12.jpg?direct&}}

“ቶይዶ ናዓሢ ዓዶ ኮራ፥ ‘ሃያጉዴ ሚርጌ ሌዔ ቢያ ታ ኔኤም ጉሙርቂንታያ ማዒ ማዼኔ! ፔቴታዖ ታኣኒ ዓይሢንቲ ዒፂባኣሴ፤ ኔኤኒ ጋዓንቴ ታ ላጎና ዎላ ሹኪ ሙዒ ታ ዎዛዻንዳጉዲ ፔቴ ዋናይታዖ ዒንጊባኣሴ። ሃይ ታ ጌኤዛሢ ጎሜ ማዾ ማዺ ሚኢሾዋ ቢያ ላኣሊ ባይዚ ሙካዛ ዎዲ ኔ ሶቦሪ ሹኬይ!።”

{{https://api.unfoldingword.org/obs/jpg/1/en/360px/obs-en-35-13.jpg?direct&}}

“ዓዴ ማሃዖ፥ ‘ታ ናዓሢዮ! ኔኤኒ ቢያ ዎዴ ታኣና ዎላኬ፤ ታኣሮ ማዔ ባካ ቢያ ኔኤሮኬ። ሃሢ ጋዓንቴ ኑኡኮ ዎዛዺፃ ፒዜኬ፤ ዓይጎሮ ጌዔቴ ሃይ ኔ ጌኤዚ ሃይቄዖኬ ዻቄሢ! ጋፒ ባይቄዖ ሃሢ ጴዼኔ” ጌዔኔ።

**//ጌኤዦ ማፃኣፓ ኬኤዚንቴ ሃይሴ፡- ሉቃሴ 15፡11-32።// **
